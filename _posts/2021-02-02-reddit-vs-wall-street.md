---
title: Reddit vs Wall Street
image: /assets/img/featured/reddit-ws.jpg
tag: [Reddit, Tasarım Sistemi]
description: "Sosyal medya gerçek sosyal değişimlerin öncüsü olabilir mi?"
toc: true
---

## Tasarım

Shaping Design, “tasarım sistemleri” üzerine bir blog yazısı yayınladı. Yazı, büyük markaların tasarım sistemlerinden örnekler veriyor. Tasarım sistemi (design system), bir markanın dijital kimliğini oluşturan tüm tasarım elementlerinin (tipografiden, renklere ve hatta iletişim diline ve marka değerlerine kadar) tanımlandığı ve toplandığı standartlaştırılmış bir koleksiyon olarak tanımlanabilir. Tasarım sistemleri, markanın tüm mecralarda belli standartlara uygun olarak temsil edilmesini sağlamanın yanı sıra, tasarımcısından araştırmacısına tüm marka çalışanlarının ortak bir “dağarcığa” sahip olmasını da sağlıyor.

{% figure caption: "The Guardian Tasarım Sistemi Sayfası" %}
<div class="ratio-box" style="padding-bottom: 59.0994371%">
<img alt="The Guardian Tasarım Sistemi Sayfası" class="lazyload" data-src="/assets/img/content/guardian-design.jpg">
</div>
{% endfigure %}

Tasarım sistemlerini incelemenin güzel yanlarından biri tasarımın teorisine ve markanın “felsefesine” dair öğretici bilgilere erişebilmek. Örneğin, [Gitlab’ın tasarım sistemindeki](https://design.gitlab.com/product-foundations/colors) renklerin hangi sebeplerle seçildiği şu şekilde anlatılıyor:

> Mavi: Güncel veya aktif durumu işaret eder. Yönetimi, ilerlemeyi, bağlantı halinde olmayı veya organizasyonu temsil eder.

Bu örnekte olduğu gibi, tasarım tercihlerinin arkasındaki rasyonellere eriştiğimizde, tasarımcının nasıl düşündüğünü de bir nebze daha iyi anlayabiliyoruz.

Shaping Design’ın yazısında çok kapsamlı, en küçük detayı bile atlamayan tasarım sistemleri örnekleri mevcut. Fakat burada, daha sade bir içeriğe sahip olmasına rağmen, [The Guardian gazetesinin tasarım sayfasına](https://design.theguardian.com) göz atmanızı tavsiye ederiz. Hem eğlenceli hem de kısa ve öğretici bir sayfa. Shaping Design’ın yazısı içinse:

{% blocklink %}
[Daha Fazla](https://www.editorx.com/shaping-design/article/design-system-examples){:target="_blank"}{:rel="noopener noreferrer"}
{% endblocklink %}

## Araştırma

Google, 2020 Ramazan ayının pandemiye denk gelmesinin yol açtığı tüketici trendlerine eğilen bir yazı dizisi başlattı. Ramazan, Kuzey Afrika ve Ortadoğu bölgesinde online alışverişin en yoğun şekilde yapıldığı dönem olmuş. 2019’a kıyasla, market alışverişi uygulamalarında yüzde 78’lik, e-ticaret uygulamalarında ise yüzde 13’lük artış gözlemlenmiş. Google’ın bir sonraki Ramazan yazısı, Ramazan personaları üzerine olacakmış. Merakla bekliyoruz.

{% blocklink %}
[Daha Fazla](https://www.thinkwithgoogle.com/intl/en-145/consumer-insights/consumer-trends/4-consumer-shifts-most-digital-ramadan-all-time/){:target="_blank"}{:rel="noopener noreferrer"}
{% endblocklink %}

IPSOS’un 2020 yılı için hazırladığı “Türkiye Barometresi Yeni Yıl Raporu” yayınlandı. Rapordan bölümden içeren blog yazısında özellikle toplumun ekonomi konusundaki tutum ve beklentilerine yer verilmiş. Raporun öne çıkan noktalarından biri gençlerin, daha net tabirle Z kuşağının, Türkiye’nin durumundan büyük oranda memnun olmaması. 

{% figure caption: "Ipsos Türkiye Barometresi: Türkiye'nin Durumundan Memnuniyet" %}
<div class="ratio-box" style="padding-bottom: 58.8644264%">
<img alt="Ipsos rapor sayfası" class="lazyload" data-src="/assets/img/content/ipsosdata.jpg">
</div>
{% endfigure %}

Türkiye genelinde ülkenin durumundan çok memnun veya memnun olanların oranı yüzde 30 olarak açıklandı. 18-24 yaş grubunda ise memnuniyet oranı yüzde 20 ile en düşük seviyede gerçekleşti. Yakın gelecekte ülkenin durumunun “çok daha iyi” veya “daha iyi” olacağını düşünenlerin toplam oranıysa yüzde 24 oldu. 18-24 yaş grubunda bu oran yüzde 18, 25-34 yaş grubunda ise yüzde 17 olarak bulundu.

{% blocklink %}
[Daha Fazla](https://www.ipsos.com/tr-tr/turkiye-barometresi-yeni-yil-raporu){:target="_blank"}{:rel="noopener noreferrer"}
{% endblocklink %}

Socialbakers, sağlık ve ilaç sektöründe faaliyet gösteren büyük firmaların sosyal medya performansına dair bir rapor yayınladı. Raporda, firmaların Facebook’taki etkileşimlerini %100, Twitter’daki etkileşimlerini ise %255 oranında artırdığı belirtiliyor. 💊

{% blocklink %}
[Daha Fazla](https://www.socialbakers.com/web-api/wp/study/healthcare-social-media?studyId=32622){:target="_blank"}{:rel="noopener noreferrer"}
{% endblocklink %}

Qualtrics, pazar araştırması trendleri üzerine bir rapor yayınladı. Raporda araştırmacıların 2021’de önceliği olacak başlıkların veri ve araştırmayı merkezileştirmek, içgörü elde etme süreçlerini hızlandırmak ve araştırma süreçlerinin otomasyonu olduğu görülüyor. Pazar araştırmacılarının sahip olması gereken nitelikler başlığında ise istatistiksel analiz, veri görselleştirmesi ve farklı veri kaynaklarını entegre etme becerisi başı çekiyor.

{% blocklink %}
[Daha Fazla](https://success.qualtrics.com/rs/542-FMF-412/images/2021%20Market%20Research%20Trends%20report_V4.pdf){:target="_blank"}{:rel="noopener noreferrer"}
{% endblocklink %}

{% figure caption: "Mintel güzellik trendleri raporu" %}
<div class="ratio-box" style="padding-bottom: 66.64%">
<img alt="Rapor sayfası" class="lazyload" data-src="/assets/img/content/mintel-beauty.jpg">
</div>
{% endfigure %}

Mintel, 2021 güzellik ve kişisel bakım trendlerine dair öngörülerini yayınladı. Rapor, stres ve endişeyle mücadele etmek için güzellik rutinlerinin uygulanmasını ve ürünlerin markalarından ziyade fonksiyon ve amaçlarının daha değerli sayılacağını vurguluyor. Son bahsedilen trend, tüketimde tutumluluk ve asgari ihtiyaçlara dönük yönelimin güzellik sektörüne de yansıyacağını ifade ediyor.

{% blocklink %}
[Daha Fazla](https://downloads.mintel.com/private/DAETW/files/855303/){:target="_blank"}{:rel="noopener noreferrer"}
{% endblocklink %}

## Pazarlama

{% figure caption: "Coca Cola resolution" %}
<div class="ratio-box" style="padding-bottom: 100%">
<img style="box-shadow: none" alt="Kola kutusu" class="lazyload" data-src="/assets/img/content/kola-resolution.png">
</div>
{% endfigure %}

Coca Cola’nın İngiltere pazarını hedefleyen web sitesinde kişiselleştirilmiş kola kutuları tasarlayabiliyorsunuz. Yeni yıl kararlarının (resolutions) seçilebileceği kutularda, genelde iyimser mesajlar verilmeye çalışılmış. Coca Cola’nın, tüketicilerin yeni yıl kararlarını yazabilmeleri için logosunu kaldırması cesur bir seçim olmuş.

{% blocklink %}
[Daha Fazla](https://store.coca-cola.co.uk/whats-your-resolution.html){:target="_blank"}{:rel="noopener noreferrer"}
{% endblocklink %}

Brand Finance, 2021’in en değerli 500 şirketini açıkladı. Apple, 2016’dan beri ilk defa Amazon ve Google’ı geçerek dünyanın en değerli markası oldu. Yazı, teknolojik yeniliklere hızlı adapte olan markaların yüksek büyüme oranlarına eriştiğini belirtiyor. Uber, marka değerindeki %34’lük artışla 82’inci sırada yer alırken, Microsoft %20, Adobe %25 ve Salesforce %29 büyüme kaydetti.

Havacılık ve otelcilik sektörlerinde ise büyük bir gerileme yaşandı. Boeing, Airbus, American Airlines gibi şirketlerin marka değeri %40 civarında azaldı. Hilton yüzde 30 değer kaybederken, Marriott marka değerinin yarısından fazlasını yitirdi.

{% blocklink %}
[Daha Fazla](https://brandirectory.com/rankings/global/){:target="_blank"}{:rel="noopener noreferrer"}
{% endblocklink %}

Hepsiburada, kitap kategorisindeki 10 milyonun üzerindeki satışa dair verileri açıkladı. Buna göre, 2020’de en çok tercih edilen kitaplar Varol Yaşaroğlu’nun _Kral Şakir 8: Macera Adası_, Jose Mauro de Vasconcelos’un _Şeker Portakalı_ ve George Orwell’in _Hayvan Çiftliği_ oldu. İlk iki sıradaki kitapların çocuk kitapları olması enteresan. 📗

{% blocklink %}
[Daha Fazla](https://digitalage.com.tr/hepsiburada-kitap-kategorisi-ozelinde-2020-yili-trendlerini-acikladi/){:target="_blank"}{:rel="noopener noreferrer"}
{% endblocklink %}

## Reklam Dünyası

Heinz, dünyanın dört köşesinden insanlardan bir kağıda “ketçap çizmelerini” istiyor. Katılımcıların büyük bölümü Heinz marka ketçap çiziyor. Eğlenceli ve mizahi yönü güçlü ama inandırıcılık konusunda azcık sınıfta kalan bir çalışma.

{% figure caption: "Heinz Draw Ketchup Reklamı" %}
<div class="ratio-box" style="padding-bottom: 56.25%">
<iframe class="lazyload" width="800" height="450" data-src="https://www.youtube.com/embed/APoGHH1Ns2M" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>
{% endfigure %}

Yeni Rakı'dan "Burası İstanbul" reklamı. Ağlattı.

{% blocklink %}
[Daha Fazla](https://www.youtube.com/watch?v=0I9nWTnNK-w){:target="_blank"}{:rel="noopener noreferrer"}
{% endblocklink %}

## Sosyal Medya

Animalz adlı blogtan viral içerik üretmenin sırları üzerine kullanışlı bir yazı.

{% blocklink %}
[Daha Fazla](https://www.animalz.co/blog/viral-content/){:target="_blank"}{:rel="noopener noreferrer"}
{% endblocklink %}

SocialPubli adlı şirketin araştırmasına göre pazarlamacıların %88’i influencer marketing için 100 bin ve altında, %35’i ise 10 bin ve altında takipçiye sahip influencerları tercih ediyor. Instagram, influencer marketing için birinci tercih olmaya devam ediyor.

{% blocklink %}
[Daha Fazla](https://www.socialmediatoday.com/news/10-influencer-marketing-stats-for-2021-infographic/594220/){:target="_blank"}{:rel="noopener noreferrer"}
{% endblocklink %}

### Sosyal Medyadan Kısa Kısa

- Twitter, Hollanda merkezli haber bülteni (newsletter) servisi [Revue’yü satın aldı](https://blog.twitter.com/en_us/topics/company/2021/making-twitter-a-better-home-for-writers.html). Twitter’la entegre edilecek olan sistem sayesinde içerik üreticileri yazdıklarını takipçileriyle paylaşmak için bir yol daha edinmiş olacaklar. 
- Twitter, Birdwatch adı verilen yeni bir uygulamanın [test sürüşünü başlattı](https://www.forbes.com/sites/rachelsandler/2021/01/25/twitter-launches-birdwatch-a-wikipedia-style-approach-to-fight-misinformation/?sh=1e84510a6e5f). Twitter’da dezenformasyonla mücadele etmesi planlanan Birdwatch sayesinde Twitter’dan görev alan kişiler gerçeği yansıtmadığını düşündükleri tweetlerin altına notlar alabilecekler. Bu notlar başla görevliler tarafından, Wikipedia sistemine benzer şekilde, revize edilebilecek.
- Yine Twitter, marka kimliğinde görsel bir [güncelleme yaptı](https://www.designweek.co.uk/issues/25-31-january-2021/twitter-visual-identity-update/). Twitter açılış sayfasında daha açıkça görülebilecek olan görsel değişim, biraz duvar yazısı, biraz retro bir stili çağrıştırıyor.
- Clubhouse’a yeni başlayanlar, Gazete Duvar’da [şu yazıya](https://www.gazeteduvar.com.tr/clubhouse-nedir-nasil-isler-galeri-1512066) danışabilir.
- YouTube, Clips adını verdiği yeni bir uygulamayla kullanıcıların videoların yalnızca bir bölümünü paylaşmalarına [izin verecek](https://www.socialmediatoday.com/news/youtube-launches-a-sneak-peek-of-its-new-video-sharing-feature-clips/594164/). Uygulama şu an için sadece sınırlı sayıda oyun kanalı tarafından kullanımda.
- Facebook, kullanıcılarına siyasi toplulukları önermeyi [durduruyor](https://www.forbes.com/sites/rachelsandler/2021/01/27/facebook-will-permanently-stop-promoting-political-groups/?sh=6d0b10b7244c).
- Twitter, yenilenen API’siyle birlikte akademik araştırmacıların kapsamlı veri analizi yapmalarına olanak [sağlayacak](https://webrazzi.com/2021/01/27/twitter-in-yenilenen-api-platformu-arastirmacilarin-kullanimina-acildi/). Akademik tanıdığı olan?

{% figure caption: "Twitter marka kimliği güncellemesi" %}
<div class="ratio-box" style="padding-bottom: 60.7495069%;">
 <video
	class="lazyload"
	preload="none"
	muted=""
    loop=""
	data-autoplay=""
	data-poster="/assets/img/content/twit-vid-ph.jpg"
	src="/assets/img/content/twit-vid.mp4">
</video>
</div>
{% endfigure %}

### Gamestop & Reddit

Son günlerde Reddit’in GameStop adlı bir oyun şirketinin hisse değerlerine yaptığı müdahale konuşuluyor. Wall Street satıcıları GameStop’un hisse değerinin düşeceğine ve şirketin 2023’ten önce kar elde edemeyeceğine yatırım yaparken, r/WallStreetBets adlı subredditte organize olan Reddit kullanıcıları birlikte yatırım yaptıklarında GameStop’un hisse değerini beklenenin çok ötesinde artırabileceklerini fark ediyorlar. Konu hakkında kapsamlı bir yazı için:

{% blocklink %}
[Daha Fazla](https://www.vox.com/the-goods/22249458/gamestop-stock-wallstreetbets-reddit-citron){:target="_blank"}{:rel="noopener noreferrer"}
{% endblocklink %}

Büyük yatırımcıların çıkarlarını koruyan Robinhood (ironiye gel), Redditçilerin hamlesinin ardından platformunda hisse alımlarını durdurdu.

{% blocklink %}
[Daha Fazla](https://webrazzi.com/2021/01/29/reddit-kullanicilari-wall-street-e-karsi-ayaklanmanin-2-perdesi-basladi/){:target="_blank"}{:rel="noopener noreferrer"}
{% endblocklink %}

Sosyal medyada hızla yayılan olay, Mashable’ın bu yazıda topladığı birçok meme’in türemesini sağladı.

{% blocklink %}
[Daha Fazla](https://mashable.com/article/reddit-wallstreetbets-gamestop-memes/){:target="_blank"}{:rel="noopener noreferrer"}
{% endblocklink %}

{% figure caption: "Sproutsocial tarafından gerçekleştirilen Gamestop sosyal dinleme analizi hisse fiyatları ve Twitter aktivitesi arasındaki ilişkiyi gösteriyor." %}
<div class="ratio-box" style="padding-bottom: 75%">
<img alt="Gamespot grafik" class="lazyload" data-src="/assets/img/content/gamestop.jpg">
</div>
{% endfigure %}

Sproutsocial platformu da sosyal dinleme verilerini kullanarak GameSpot’un hızla büyüyen popülerliğini analiz ediyor.

{% blocklink %}
[Daha Fazla](https://sproutsocial.com/insights/gamestop-stock-social-media/){:target="_blank"}{:rel="noopener noreferrer"}
{% endblocklink %}

### Haftanın İçerik Üreticisi

{% figure caption: "Reddit maskotları uzayda" %}
<div class="ratio-box" style="padding-bottom: 48.3%">
<img alt="Reddit maskotları" class="lazyload" data-src="/assets/img/content/askhistor.jpg">
</div>
{% endfigure %}

Reddit’ten bu kadar bahsetmişken haftanın beğenilen içerikçilerini de oradan seçelim. Bu aslında bir subreddit, yahut Reddit’in milyon tane alt forumundan biri. Diğer forumlardan farklılaştığı noktalar ise tarihin herhangi bir döneminden (Son 20 yıl hariç) soruların müthiş bir titizlikle ve kaynaklara referans gösterilerek yanıtlanması. Daha önemlisi ve ilginci, diğer forumlara kıyasla bu forumun bir “tartışma forumu” olmaması. Forum moderatörleri açıkça doğru bilginin paylaşılmasını, tartışmaya tercih ediyorlar. Bu ise sosyal medyanın genel haline az bulunur bir tezat oluşturuyor. Eğer, sorulan soruya bilimsel bir yanıt vermezseniz, yanıtınız admin tarafından siliniyor.

{% blocklink %}
[Daha Fazla](https://www.reddit.com/r/AskHistorians/){:target="_blank"}{:rel="noopener noreferrer"}
{% endblocklink %}

Bir dahaki bültene kadar adios! 🦊