---
title: Sosyal Medya Yeniliklerini Gün Yüzüne Çıkaran Kampanyalar, Pandemi
  Sonrası Markaların Değişimi ve Tüketici Tercihleri
image: /assets/img/content/business-featured.jpg
date: 2021-10-19
description: "Tekrar merhaba, haftalar sonra Medyanot bültenleri ile sizinleyiz!
  Bundan sonra her ayın 1’i, 10’u ve 20’si sizlere dijital, sosyal ve geleneksel
  medya hakkında haberler, paylaşımlar, araştırmalar ve güncellemeler aktaracak;
  okuyucularımızla gündemi birlikte takip edeceğiz.   Yılın son çeyreğinin
  getirdiği hareketliliğe, pandemi sonrası adaptasyon ve yenilenme süreçlerinin
  eklenmesiyle markalarda radikal kararlar görmeye başladık. Tüketiciler uzun
  zamandır sahip olamadıkları imkanlara erişirken, beklemişliğin pasını henüz
  üstünden atamadı ve bugüne kadar değerlendirmediği alternatiflere de daha açık
  hale geldi. Tüm bu değişim sürecinde devlet nezdinde dijital dünya
  regülasyonlarını görmeye başlarken, bir yandan da 10.000 kişiye istihdam
  sağlayacak sanal evrenlerin haberini almaya başladık. İşte sizin için
  derlediğimiz haberler;    "
tags:
  - LinkedIn
  - instagram
  - yapay zeka
  - genZ
  - facebook
  - twitter
toc: true
draft: true
---
## Araştırma

### Harvard Üniversitesi’ndeki akademik bir inisiyatif, sosyal medyanın en acil problemlerini çözmeye çalışıyor

![social media instagram twitter facebook](/assets/img/content/harvard.jpeg)

Ele alınan konular arasında özel hayatın ihlali, taciz, içerik yönetimi ve yanlış bilgilendirme yer alıyor. Sosyal medyanın yarattığı polarizasyon ve dışlama ortamını çözmek gerekiyor. Sosyal medya, güncel iş modeli gereğince insanlar arasındaki farkları amplifiye ediyor.

{% blocklink %} [Daha Fazla](https://marketingtechnews.net/news/2021/sep/22/institute-for-rebooting-social-media-launched-by-harvard-university/) {% endblocklink %}

### Öğrencilerin zihninde yapay zeka nasıl bir yerde konumlanıyor?

![yapay zeka student](/assets/img/content/yapay-zeka.png)

Dijital dünyaya gözlerini açan nesil yapay zekayı nasıl tanımlıyor? Nasıl bir ilişki içerisinde ve hayatlarının geleceğinde yapay zekaya dair endişeleri neler? Tüm bu soruların cevapları “Yapay Zeka Algı Araştırması” ile cevap buluyor.

{% blocklink %} [Daha Fazla](https://www.marketingturkiye.com.tr/haberler/arastirma/yapay-zeka-2/) {% endblocklink %}

### 2021'de Oyun endüstrisinin değeri ne kadar?

![espor oyun endüstri](/assets/img/content/espor.jpeg)

C-LeanRank SEO İçerik Editörü Teodora Dobrilova, oyun sektörü ile ilgili etkileyici rakamları en son verilerle paylaşıyor. Gaming endüstri değeri, 2020 istatistikleri, mobil oyunların pazardaki payı, oyun pazarındaki yatırımlar, e-sporun geleceği ve küresel oyun pazarının 2025 yılına kadar öngörülen değerlerin paylaşıldığı veriler güncel haliyle yazının detayında.

{% blocklink %} [Daha Fazla](https://techjury.net/blog/gaming-industry-worth/#gref) {% endblocklink %}

### BAREM‘den “Kişisel Verilerin Paylaşılması” araştırması

![kişisel veri data](/assets/img/content/kis-isel-veri.jpeg)

Pandeminin etkisiyle artan online alışverişlerimizde, üye olduğumuz platformlarda veya sosyal medya kanallarında birçok kişisel bilgimizi paylaşıyoruz. Gündemde zaman zaman sosyal medya mecraları veya çeşitli firmaların bilgilerinin sızdırıldığı haberlerini duyuyoruz. Toplanan kişisel verilerin hacklenme veya başka yollarla kötü niyetli kişilerin eline geçme riski her zaman vardır. Bu araştırma tam da bu alanda tüketicinin algısına ışık tutuyor… Araştırmaya göre kişisel bilgilerini dijital ortamlarda paylaşmaktan endişe duyanların oranı oldukça fazla. Sonuçlara göre endişeli olanların oranı dünyada ortalama yüzde 45 iken, Türkiye’de yüzde 60. Endişenin yüksek olduğu ülkelere baktığımızda önce Brezilya (yüzde 72) ve Hindistan (yüzde 71)’ı görüyoruz. Onları yüzde 61 ile Şili ve yüzde 60 ile ABD ve Türkiye izliyor. Dolayısıyla Türkiye kişisel bilgilerini dijital ortamda paylaşmaktan en çok endişe duyan 5 ülkeden biri ve endişelenenlerin oranı dünya ortalamasından 15 puan daha yüksek.

{% blocklink %} [Daha Fazla](https://www.marketingturkiye.com.tr/haberler/turkiye-kisisel-verilerini-paylasmak-istemiyor/) {% endblocklink %}

### Z Kuşağının Araştırması: Z Raporu

![genZ eğitim işsizlik gelecek kaygı](/assets/img/content/gn-z.jpeg)

Ipsos Araştırma Şirketi, Z kuşağını daha iyi tanımak ve bu kuşakla güçlü bir iletişim kurulmasına yardımcı olmak adına detaylı bir araştırma yayınladı. Z kuşağı gençleri pasif yapıda bireyler olmadıklarından yaşadıkları ne varsa aktif bir parçası olarak hayatta kendilerini konumluyorlar. Gençlere en önem verdikleri konular sorulduğunda eğitim yüzde 17 ile ilk sırada yer alırken ikinci sırada işsizlik, üçüncü sırada kadın - erkek eşitliği öne çıkıyor. Z Raporu’nda öne çıkan bulgularına baktığımızda: Bu kuşağın girişimci yönü ağır basıyor ve gençlerin yüzde 60 kendi işlerini kurmak isterken yüzde 36’sı uluslararası bir şirkette çalışmayı düşünüyor Gençlerin yüzde 61’i gelecekleri konusunda endişeli Sosyal medyada geçirilen vakit günde 2 saat 19 dakika Gençlerin yüzde 90’I WhatsApp ve Instagram kullanıyor En çok kullanılan sosyal medya platformu yüzde 85 gibi yakın bir oranla YouTube.

{% blocklink %} [Daha Fazla](https://www.ipsos.com/tr-tr/z-kusaginin-hayali-kendi-isini-kurmak) {% endblocklink %}

### Pinterest'ten seyahat içgörüleri

![pinterest travel içgörü](/assets/img/content/pnterest.jpeg)

Mart ayında yayınladığı “[Yeni Seyahat Kitleleri](<>)” yazısıyla covid sonrası sektörel değişimi kendi platform verisi aracılığıyla yeniden yorumlayan Pinterest, yakın zamanda yine turizm özelinde iç görülerini paylaştı. Genel seyahat aramaları %19 artarken lokasyon bazlı aramaların %14 düştüğünü söyleyen blogda, turistlerin destinasyon odağında kalmaktan ziyade tutku ve hedeflerini gerçekleştirmeye çalıştıklarını ve bu bağlamda yeni marka ve deneyimlere açık olduğu söyleniyor.

{% blocklink %} [Daha Fazla](https://business.pinterest.com/en/insights/help-travelers-decide-next-trip/?4i4SGHih0H5ouXiwTjFHeP=parent_filter%3D3LbbDUJjtWMdY42M6xJrRL%26child_filters%3D3TlN6kcQk4ogcC27eniFzW) {% endblocklink %}

### En çok kullanılan elektronik ürünler belli oldu

![teknolojik ürün tablet pc saat](/assets/img/content/teknolojik-urunler.jpeg)

Araştırma firması Twentify, tüketicilerin teknolojiye bakış açısını ortaya koyan, elektronik ürün ihtiyaçları ve satın alma davranışlarını gösteren ve farklı kategorilerde en çok tercih edilen markaların yer aldığı bir rapor yayınladı. Raporda yer alan bulgulara göre: Katılımcıların olmazsa olmazı yüzde %83 oranda televizyon gelirken, teknolojiye meraklı tüketicilerin masaüstü bilgisayar %31 ve akıllı saatlere %28 ilgisinin yüksek olduğu gözlemleniyor. Kahve makinesi %17 ve blender %15 evde hayatı en çok kolaylaştıran ev aletlerinin başında geliyor. Yüzde 13’lük oranla sırayı su ısıtıcı ve robot süpürge takip ediyor. Ayrıca raporda son iki yıl içerisinde satın alınanlar ve altı ay içerisinde alınması planlanan ürünler listelendi.

{% blocklink %} [Daha Fazla](https://www.marketingturkiye.com.tr/haberler/arastirma/elektronik-urun/) {% endblocklink %}

## Güncel Haberler

### Sosyal medyada vergi dönemi başlıyor

![influencer vergi düzenleme gelir](/assets/img/content/influencer.jpeg)

Uzun zamandır tartışmalara sebep olan sosyal medya vergilendirmesi nihayet kanunlaştı. Yeni karara göre sosyal medya üzerinden kazancı 640 bin TL’ye kadar olan kişiler artık yüzde 15’lik bir stopaj vergisine tabi tutulacak. Öte yandan küçük esnaf olarak kabul edilen ve kazançları 850 bin TL’ye kadar olanların kazancı ise gelir vergisinden istisna olacak. Bu düzenlemeyle Vergi Usul Kanuna göre ‘elektrik defter beratı’ ve ‘elektronik muhasebe fişi’ tanımları da artık hayatımızda yer alacak.

{% blocklink %} [Daha Fazla](https://shiftdelete.net/sosyal-medya-vergisi-icin-karar-verildi-iste-detaylar) {% endblocklink %}

## Reklam Pazarlama

### Cannes Lions 2021’in kazanan reklamları açıklandı

![cannes lions](/assets/img/content/cannes.jpeg)

Her kategoride kazanan filmleri izlemek için 

{% blocklink %} [Daha Fazla](https://www.lovethework.com/awards-2021) {% endblocklink %}

### Türkiye’nin en sevilen markaları

![lovemark Türkiye](/assets/img/content/lovemark-cover-min.jpeg)

Türkiye’nin en sevilen markaları tüketiciler gözünden; zihin payı, duygusal yakınlık derecesi, beklenti ve ihtiyaçları karşılama düzeyi ile asla bırakılamayacak kadar sevilip sevilmediği dikkate alınarak Ipsos tarafından hesaplandı. CATI yöntemiyle sorgulanan 9 kategoriye ek olarak veri derlemesini CAWI yöntemiyle FikriMühim’in gerçekleştirdiği 3 kategori dikkate alınarak belirlendi. En sevilen markalara, markaların öne çıkan yönlerine ve faaliyetlerinin listelendiği bilgilere bu yazının devamında ulaşabilirsiniz.

{% blocklink %} [Daha Fazla](https://mediacat.com/mediacat-lovemarks-2021-tum-liste/) {% endblocklink %}

### Oyun kampanyası için farazi turistik destinasyon kullanıldı

![turizm kampanya far cry](/assets/img/content/farcry.png)

Bilgisayar oyunu serisi Far Cry, oyunda bulunan kurgusal Yara Adası'na seyahat rezervasyonu yapmaya ikna etmek için bir kampanya başlattı. Far Cry 6, günümüz Küba'sının diktatörlüğüne ve “El Presidente” Antón Castillo'yu devirmeyi amaçlayan gerilla savaşçılarına dayanıyor. Oyun, bulunduğu adayı “Nefes kesen manzaralara sahip cennet gibi bir yer!” olarak nitelendiriyor. Kampanya, ofise dönmüş ancak bir sonraki tatillerinin hayalini kurmaya başlayan insanları hedeflemek için EMEA ülkelerinde yürütülüyor.

{% blocklink %} [Daha Fazla](https://www.adweek.com/brand-marketing/campaign-for-video-game-promotes-tourism-in-fictional-yara-island/) {% endblocklink %}

### Golden Drum’dan Türkiye’ye 12 ödül

![golden drum](/assets/img/content/goldendrum.jpeg)

Bu yıl 27’ncisi Re:Start the Future temasıyla 13 – 15 Ekim tarihlerinde düzenlenen Golden Drum’da ödül kazanan işler açıklandı. Golden Drum kısa listelerinde 11 işle boy gösteren Türkiye’ye organizasyondan 1 Altın, 6 Gümüş ve 5 Bronz olmak üzere toplam 12 ödül geldi.

{% blocklink %} [Daha Fazla](https://mediacat.com/golden-drumdan-turkiyeye-12-odul/) {% endblocklink %}

### Markaların pazarlamada oyunu Squid Game

![netflix squid game](/assets/img/content/squid-game.jpeg)

Son zamanların en çok konuşulan Netflix’in orijinal içeriği Squid Game, trend olmasıyla birlikte pazarlama dünyası için bir fırsat yarattı. Dizinin popülaritesi ile markalar Squid Game içeriklerini oluşturmaya başladı. İçerisinde Türkiye’den markaların da bulunduğu viral pazarlama örneklerine birlikte bakalım.

{% blocklink %} [Daha Fazla](https://www.marketingturkiye.com.tr/haberler/squid-game-pazarlama/) {% endblocklink %}

### İngiltere’de reklamcılar Bond filminin rekor başarısından sinemalara akın etti

![bond ingiltere film rekor](/assets/img/content/bond.jpeg)

Pandemiyle birlikte İngiltere’deki sinema reklam harcamaları %80 düşmüştü. TV ve sürekli sayısı artan dijital platformların varlığıyla pandemiden sonra sinemalara geri dönüp dönmeyeceğimiz tartışma konusuydu. Bu şüphelere rağmen, İngiltere’deki sinema izleyicisi, filmi hala sinema salonlarında izlemeyi tercih eden büyük bir kitle olduğunu kanıtladı.

{% blocklink %} [Daha Fazla](https://www.marketingweek.com/advertisers-flood-back-to-cinema/) {% endblocklink %}

## Sosyal Sorumluluk

### Gıda güvensizliğine son verecek çözüm: Bento

![bento yemek eat gıda](/assets/img/content/bento.png)

Gıdaya erişimini kolaylaştırmak için çok etkileyici projelerden biri olan Bento, ihtiyaç sahiplerinin kendini daha güvende hissedebileceği ve iyi beslenebileceği bir ortam sunuyor. Bento’nun en etkileyici yanlarından biri, görünmez yoksulları da kapsıyor olması. Çalışıyor olabilirsiniz ya da öğrenci olabilirsiniz. Bu cebinizde mutlaka yemek parası olacağı anlamına gelmiyor. Bento sistemiyle sipariş veren ihtiyaç sahipleri, yemek siparişi veren herkes gibi dilediği yemeğe anında erişebiliyor. “Yemeği nereden bulacağım?” derdine düşmüyor, bağış merkezlerine gitmek zorunda kalmıyor, kapı kapı gezip yardım aramıyor; çalışıyorsa işinden, öğrenciyse derslerinden geri kalmıyor.

{% blocklink %} [Daha Fazla](https://bigumigu.com/haber/bento-ihtiyac-sahiplerinin-diledigi-yemegi-secebildigi-sms-servisi/) {% endblocklink %}

### Dünyayı birbirine bağlar

{% youtube NVzILPltB2A %}

Dünyanın en büyük havayolu ittifakı Star Alliance, en önemli bağlantıları kurmanıza yardımcı olmak için yeni reklam filmiyle insanların birbirlerini gördüklerinde hissettikleri saf duyguya odaklanıyor.

### Sabancı Vakfı’ndan Dünya Kız Çocukları Günü’ne özel “Göz yumma”

{% youtube NV4S7uZ--80 %}

Gerçeklerin çarpıcı bir şekilde ele alındığı filmin sonunda izleyiciye “Göz Yumma” mesajı veriliyor ve izleyen herkesi kız çocuklarının hayallerini desteklemeye çağırıyor.

### İklim krizinin etkileri gün geçtikçe artarken Google, karbon salımlarının azaltılması konusunda da çeşitli adımlar atıyor

![google iklim krizi](/assets/img/content/google.png)

Google ve Alphabet CEO’su Sundar Pichai, bir blog yazısında Google’nin sürdürülebilirlik konusunda attığı adımlara değinirken; bu adımların 2022 yılında 1 milyar insanın sürdürülebilir seçimler yapmasına yardımcı olma hedefleri doğrultusunda atıldığını belirtti. Google, arama hizmetini kullanarak sürdürülebilirlik ve çevre hakkında arama yapan kullanıcılara Birleşmiş Milletler gibi güvenilir kaynaklardan bilgiler göstermeye başlayacak.

{% blocklink %} [Daha Fazla](https://blog.google/outreach-initiatives/sustainability/sustainability-2021/) {% endblocklink %}

## Teknoloji

### Visa NFT programı ile yeni dijital sanatçıları destekleyecek

![visa nft sanat](/assets/img/content/visa-nft.jpeg)

Visa, NFT tabanlı dijital avatarlardan biri olan CryptoPunk 7610’u 150 bin ABD doları karşılığında satın alarak yakın zamanda NFT dünyasına adım atmıştı. Bu satın almanın NFT alanındaki çalışmaların sadece başlangıcı olduğunun altını çizmişti. Bu defa yaratıcıların bu piyasadaki en önemli ve ivedi ihtiyaçlarını tespit eden şirket, NFT Creator Program ile onlara destek olmaya başlıyor. NFT ve kripto para eğitimi niteliğindeki program, ünlü NFT sanatçısı Micah Johnson yönetiminde gerçekleşecek.

{% blocklink %} [Daha Fazla](https://nftevening.com/visa-nft-program-this-is-how-they-will-support-new-digital-artists/) {% endblocklink %}

### Facebook "Sanal Evren" kuruyor

![facebook sanal evren](/assets/img/content/sanal-evren.jpeg)

Facebook kuracağı “metaverse” için AB içinde 10.000 kişiye istihdam sağlamayı planlıyor. Metaverse insanların sanal dünya içerisinde genellikle VR headsetleriyle oyun oynayabileceği, çalışabileceği, etkinnliklere katılabileceği ve iletişim kurabileceği çevrimiçi bir evren. Zuckerberg yaptığı açıklamalarda metaverse projesinin yeni kreatif, sosyal ve ekonomik çözümler sunacağını ve Avrupalıların buna en baştan dahil olacağını belirtti. Projeyi önceliklendirdiğini belirten Facebook, bunun bir şirket tarafında bir gecede kurulacak bir iş olmadığını, işbirliği içinde üretileceğini duyurdu ve şimdiden kar-amacı gütmeyen kurumlara metaverse oluşumuna yardım etmeleri için $50M yatırım yaptı.

{% blocklink %} [Daha Fazla](https://www.bbc.com/news/technology-58749529) {% endblocklink %}

## Sosyal Medya

### Microsoft, Çin’de LinkedIn’i kapatıyor

![linkedIn China microsoft](/assets/img/content/linkedin.jpeg)

Microsoft, Çin'de internet kurallarının sıkılaşmasını gerekçe göstererek, ülkede LinkedIn hizmetini yıl sonunda kapatacak. LinkedIn yerine InJobs adlı sitenin yalnızca işlere yönelik bir sürümünü başlatacak. Ancak bu, bir sosyal akışı veya makaleleri paylaşma veya yayınlama özelliğini içermeyecek.

{% blocklink %} [Daha Fazla](https://www.socialmediatoday.com/news/linkedin-shuts-down-in-china-amid-rising-regulatory-pressure-in-the-region/608265/) {% endblocklink %}

### Twitter, reklamların doğrudan bir tweet altında sohbete entegrasyonunu test ediyor

![twitter reklam sohbet](/assets/img/content/twitter-reklam2.jpeg)

Twitter'ın duyurusuna göre yeni reklam seçeneği tam sohbetin gerçekleştiği yerde olacak. Bu yeni reklam alanının farklı bir seçeneği var. Bu seçenek, tweet yaratıcısının bu reklamları seçebilmesi ve ardından elde edilen gelirden bir pay alabilmesi ile tweet'lerden doğrudan para kazanmasını sağlayacak.

{% blocklink %} [Daha Fazla](https://www.socialmediatoday.com/news/twitter-tests-ads-in-tweet-replies-which-could-provide-new-opportunities-f/608181/) {% endblocklink %}

### Google mobil arama sonuçları “sürekli kaydırma” özelliğiyle otomatik olarak yüklenecek

![google mobil ](/assets/img/content/google-arama-go-rsel.jpeg)

Sonsuz içerik akışı olarak da tanımlanan bu özellikle birlikte mobil kullanıcıları daha fazla zahmetten kurtaracak, diğer sayfalara daha hızlı geçiş yapılabilecek.

{% blocklink %} [Daha Fazla](https://shiftdelete.net/google-dan-yeni-arama-kolayligi) {% endblocklink %}

### Instagram'da canlı yayınları planlama özelliği geliyor

![instagram planlama live canlı yayın](/assets/img/content/insta-planlama.png)

Instagram, içerik üreticilerin canlı yayınları 90 güne kadar planlamasını sağlayacak. Kullanıcılar planlanan canlı yayını yine Instagram üzerinden paylaşarak takipçilerine duyurabilecek. Şirket bu yeni özellik ile birlikte “Practice Mode” isimli bir özelliği de yayına almaya hazırlanıyor. Practice Mode sayesinde içerik üreticiler, canlı yayın konukları ile birlikte yayın öncesinde prova yapabilecek.

{% blocklink %} [Daha Fazla](https://techcrunch.com/2021/10/13/instagram-adds-scheduling-and-practice-mode-features-for-live-creators/) {% endblocklink %}

### Clubhouse, müzisyenlere hitap eden yeni özelliğini duyurdu

![clubhouse music müzisyen](/assets/img/content/clubhouse-music-mode.jpeg)

Sesli sohbet platformu Clubhouse, Müzik Modunu duyurdu. Yeni özellik ile uygulamaya stereo ses desteği getirildi.

{% blocklink %} [Daha Fazla](https://techcrunch.com/2021/10/14/clubhouse-music-mode/) {% endblocklink %}

### Google Chrome tarayıcıdaki en kapsamlı PDF araçları setini duyurdu

![pdf google chrome](/assets/img/content/pdf.jpeg)

Google Chrome‘a gelen hizmetle birlikte artık Acrobat ya da bağımsız bir sürümü indirmenize gerek kalmıyor. Çevrimiçi olarak erişim sağlayabiliyorsunuz. Ücretsiz olarak sunulan Adobe Acrobat PDF araçları ile belgelerini doğruca tarayıcı üzerinden görüntülemek ve düzenlemek daha sorunsuz bir yol haline geldi.

{% blocklink %} [Daha Fazla](https://shiftdelete.net/google-chrome-ucretsiz-pdf-duzenleyici-hizmetini-sundu) {% endblocklink %}

### Facebook reklam seçeneklerine reels reklamlarını ekledi

![reels facebook reklam](/assets/img/content/reels.jpeg)

Facebook, önümüzdeki haftalarda Facebook Hikayeler özelliği için etiket reklamları yayınlayacağını duyurdu.

### Bir sonraki bültende en güncel gelişme ve araştırmalarda buluşmak dileğiyle, hoşçakalın!