---
title: 2021 Tahminleri, Pazarlama Ödülleri ve Sosyal Medyada Yenilikler
tag: [Trendler, Ödüller]
description: "Bu haftaki bültenimiz başarılı tasarım çalışmalarına, pazarlama sektöründe verilen ödüllere, 2021 trendlerine dair öngörülere ve sosyal medya mecralarındaki bir dizi yeniliğe bakıyor."
---

2020 bitti. Bu haftaki yazımızda, geçen yıl hakim olan trendleri incelemeye devam ederken, 2021 yılına dair tahminlere de dokunuyoruz. Tasarımda veri görselleştirmenin ve organik formların yeniden popüler hale geldiğini görüyoruz. Türkiye’de ve Dünya’da pazarlama sektöründe verilen ödüller bir başka konumuz oluyor. Son olarak sosyal medyada kısa video formatının yükselişine ve Twitter’ın hızla devam eden yeniliklerine değiniyoruz. 2020’in başlıca olaylarının hatırlamak için Bundle uygulamasının hazırladığı [siteye](https://2020.bundle.app/#2020) bakabilirsiniz. “Yok ben böyle iyiyim.” derseniz, devam edelim.

İlgilendiğiniz başlığa atlamak için:
- [Tasarım](#tasarım)
- [Pazarlama](#pazarlama)
- [Araştırma ve Veri](#araştırma-ve-veri)
- [Sosyal Medya](#sosyal-medya)

## Tasarım

### Korona Günlerinde Veri Görselleştirme

Koronavirüsle birlikte, veriye erişim belki de hiç olmadığı kadar önem kazandı. Doğru veriyi sunmanın yanısıra, veriyi kolayca hazmedilebilir ve akılda kalıcı şekilde sunmak kurumların ve medyanın öncelikleri haline geldi. Buna bağlı olarak, dijital kültürde de _veri görselleştirmesinin_ altın çağını yaşıyoruz. Örneğin, Financial Times’ın ülkelerdeki koronavirüs vaka sayılarını karşılaştırdığı [sayfası](https://www.ft.com/content/a2901ce8-5eb7-4633-b89c-cbdf5b386938 "FT Coronavirus Tracker sayfası"), websitesinin bu güne kadar en çok trafik alan sayfası olmuş.

{% figure caption: "Financial Times Coronavirus Tracker sayfasından bir grafik" %}
<div class="ratio-box" style="padding-bottom: 56.8125%">
<img alt="Financial Times Koronavirüs grafiği" class="lazyload" data-src="/assets/img/ft-infografik.jpg">
</div>
{% endfigure %}

Fast Company’de yayınlanan bu yazı, medya ve sosyal medya kanallarının çeşitli veri görselleştirmeleri tekniklerini kullanarak nasıl geniş bir etki yarattığını anlatıyor.

{% blocklink %}

[Daha Fazla](https://www.fastcompany.com/90588298/how-data-designers-helped-us-make-sense-of-2020s-chaos)

{% endblocklink %}

### Sağlık Endüstrisinde Görsel Kimlik Çalışmaları

Eye On Design sitesi, sağlık sektöründe gelişmekte olan bir trendin altını çiziyor. Bu yazıya göre sağlık kurumları piyasada rekabet edebilmek için kendilerini daha fazla _tüketici odaklı_ bir hale getirmeliler. Sağlık hizmeti alanlar artık kişiselleştirilmiş, aracıların ortadan kalktığı ve iyi tasarlanmış deneyimler istiyorlar.

{% figure caption: "Sage Therapeutics Marka Kimliği Çalışması" %}
<div class="ratio-box" style="padding-bottom: 56.25%">
<img alt="Reklam panoları" class="lazyload" data-src="/assets/img/sage-image-billboard.jpg">
</div>
{% endfigure %}

Yazıda öne çıkarılan görsel kimliklerde bazı ortak noktalar dikkat çekiyor. Örneğin, sağlık sektöründeki şirketlerin, geometrik formlar kullanmaktansa daha _organik_, elle çizilmiş gibi duran formları tercih ettiği görülüyor. İlgi çekici bir diğer noktaysa, diğer endüstrilerdeki trendin aksine, burada _serif_ fontların daha yaygın olması.

{% blocklink %}

[Daha Fazla](https://eyeondesign.aiga.org/high-design-healthcare-is-getting-the-millennial-branding-treatment/)

{% endblocklink %}

### 2020 Trendlerine Devam

Adobe Stock, 2020’de trend olan fotoğraf, tasarım ve video stillerini belirlediği bir yazı yayınlamış. Yazıda, markaların görsel seçimlerinde gittikçe daha fazla her yaştan insanları içerdiğinden bahsediliyor. Özellikle yaşlıların daha fazla görünürlük kazanması, YouTube tarafından da 2020’nin trendleri arasında gösterilmişti.

Yazı ayrıca, tasarımlarda organik ve düzensiz formların, çizimlerin ve el yapımı işlerin ön plana çıktığından bahsediyor.

{% blocklink %}

[Daha Fazla](https://creativecloud.adobe.com/tr/discover/article/year-in-review-2020-trends-on-adobe-stock)

{% endblocklink %}

İngiltere merkezli tasarım magazini Designweek, ürün, dijital, iletişim, mekan gibi çeşitli kategorilerde tasarım sektörünün 2020’deki en başarılı çalışmalarını seçmiş. Editörlerin büyük ödülüne Twitch’in yeni marka kimliği çalışması layık görülmüş. Yeni fontu ve daha renkli görsel diliyle Twitch, kullanıcılarına “Bizden birisin!” diyerek doğrudan seslenmeyi tercih etmiş.

{% figure caption: "The Guardian Reklam Çalışması" %}
<div class="ratio-box" style="padding-bottom: 51.2585812%">
<img alt="The Guardian reklam panoları" class="lazyload" data-src="/assets/img/guardian-reklam.jpg">
</div>
{% endfigure %}

Kazananların arasındaki bir diğer dikkat çekici örnek ise The Guardian gazetesi. Gazete, okurlarından gelen bağışlarla finanse edildiği için, etkisi büyük olan kampanyalara dönem dönem ihtiyaç duyuyor. Bu kampanyasında “Umut Güçtür” sloganıyla okuyucularına seslenen The Guardian, basit ama dikkat çekici bir görsel dil kullanmış. 

{% blocklink %}

[Daha Fazla](https://www.designweek.co.uk/awards-2020-results/)

{% endblocklink %}

### Tasarımda 2021 Öngörüleri

The Dieline sitesi 2021’de hakim olacak tasarım trendlerine dair çıkarımlarda bulunuyor. Yazıya göre geçtiğimiz yıllarda aşırı popüler olan geometrik sans fontlar yerini daha atipik, “geleneksel dışı” fontlara; pastel renkler ise yerini parlak, “cüretkar” renklere bırakacak. Sosyal medya, markaların müşterilere eriştiği birincil mecra olmaya devam edecek. Sosyal sorumluluk, sürdürülebilirlik ve etik temalar marka iletişiminde önemli faktörler olmayı sürdürecek.

{% blocklink %}

[Daha Fazla](https://thedieline.com/blog/2020/12/15/dielines-2021-trend-report?)

{% endblocklink %}

## Pazarlama

### 2020’nin En İyileri

{% figure caption: "KFC'nin Parmak Yalatan Reklam Kampanyası" %}
<div class="ratio-box" style="padding-bottom: 56.25%">
<img alt="KFC finger lickin ad" class="lazyload" data-src="/assets/img/kfc-finger.jpg">
</div>
{% endfigure %}

The Drum magazininin editörleri 2020’nin en iyi pazarlama kampanyalarını sıraladı. Genel olarak sosyal sorumluluk temasının zirvedeki kampanyaların çoğunda ön planda olduğu görülüyor. Listede özellikle dikkat çekici olan çalışmalardan biri KFC’nin koronavirüs sebebiyle geleneksel sloganını geri çekmesiydi. 2020’nin başında “It’s finger lickin good” sloganıyla reklam panolarında boy gösteren KFC, virüsün patlak vermesiyle sloganındaki “parmak yalama” ifadesini “buzlandırdı”.

{% blocklink %}

[Daha Fazla](https://www.thedrum.com/news/2020/12/28/kfc-its-slogan-solution-the-drum-editorial-team-s-best-2020)

{% endblocklink %}

{% figure caption: "Burger King'in Küflü Whopper Reklamı" %}
<div class="ratio-box" style="padding-bottom: 66.6666667%">
<img alt="Küflü Burger" class="lazyload" data-src="/assets/img/BKWhopperAd.jpg">
</div>
{% endfigure %}

Creative Review websitesi, [2020’nin en iyi reklamlarını](https://www.creativereview.co.uk/the-best-ads-of-2020/) seçti. Bunların arasında daha başka birçok ödüle de layık görülen Burger Kings’in “Küflü Whopper” reklamı da var. Reklam “Gerçek yemeğin güzelliği, zamanla çirkin olmasıdır.” diyerek içerisinde yapay koruyucu olmayan bir burgerin 34 günde ne hale geldiğini gösteriyor. Reklamı izlemek için aşağıdaki linke tıklayın.

{% blocklink %}

[Daha Fazla](https://www.youtube.com/watch?v=oSDC4C3_16Y)

{% endblocklink %}

### Türkiye’de 2020’nin Kazananları

Doğrudan Pazarlama İletişimcileri Derneği (DPİD)’in 12.’sini düzenlediği Doğrudan Pazarlama Ödülleri sahiplerini buldu. 26 kategoride verilen ödülleri kazananların listesi için: 

{% blocklink %}

[Daha Fazla](https://www.marketingturkiye.com.tr/haberler/dogrudan-pazarlamanin-en-iyileri/)

{% endblocklink %}

Pazarlama ve iletişim alanlarında verilen Kristal Elma Ödülleri’ni kazananlar açıklandı. Listenin tamamına PDF olarak erişmek için aşağıdaki linke tıklayın. 

{% blocklink %}

[Daha Fazla](https://kristalelma.org.tr/media/12086/kri-stal-elma-2020-kazananlar.pdf)

{% endblocklink %}

## Araştırma ve Veri

Google, “Covid-19 Topluluk Hareket Raporları” adıyla, cihazlarında konum verisi açık olan kişilerden bilgiler toplayarak koronavirüsün hareket alışkanlıklarımızı nasıl değiştirdiğini gösteriyor. Birçok ülkeye dair veriler içeren bu çalışmada, Türkiye özelinde de şehir bazlı bilgilere ulaşılabiliyor.

{% figure caption: "Google Covid-19 Topluluk Hareket Raporu İstanbul Verileri" %}
<div class="ratio-box" style="padding-bottom: 68.2254197%">
<img alt="Google Covid-19 Topluluk Hareket Raporu Grafikleri" class="lazyload" data-src="/assets/img/google-covid-veri.jpg">
</div>
{% endfigure %}

İstanbul verilerine baktığımızda hafta sonu kapanma uygulamasının etkisi çok net olarak görülüyor. Beklendik bir başka veri ise, Cuma günleri market ve eczaneye gidişte olan büyük artışlar.

{% blocklink %}

[Daha Fazla](https://www.google.com.tr/covid19/mobility/)

{% endblocklink %}

{% figure caption: "Yemeksepeti 2020 Alışveriş Verileri" %}
<div class="ratio-box" style="padding-bottom: 56.25%">
<img alt="Yemeksepeti infografik" class="lazyload" data-src="/assets/img/yemeksepeti-info.jpg">
</div>
{% endfigure %}

19 milyondan fazla kullanıcıya sahip olan Yemeksepeti, 2020 yılındaki verilerini  açıkladı. Buna göre yıl içinde yemek sepetinde sipariş değerlendirmesi için 9,5 milyon yorum ve 54 milyon puanlama yapıldı. En fazla sipariş alan ürün lahmacun oldu.

{% blocklink %}

[Daha Fazla](https://webrazzi.com/2020/12/28/kullanici-sayisi-19-milyonu-gecen-yemeksepeti-nin-rakamlarla-2020-yili/)

{% endblocklink %}

## Sosyal Medya

Twitter, 2017’de alımları sona erdirdiği mavi rozetli hesaplar için başvuruları bu ay yeniden başlatıyor. 22.000 kullanıcıyla yapılan bir anketin sonuçlarına uygun olarak, mavi rozeti almak için kullanıcının bio veya header fotosuna sahip olmasına gerek kalmayacak.

{% blocklink %}
[Daha Fazla](https://wersm.com/twitter-is-bringing-back-its-verification-program/)
{% endblocklink %}

Google, arama sonuçlarında Instagram ve TikTok kısa videolarına yer vermeye başlayacak. Şu an sadece sınırlı sayıda kullanıcıya açık olan ve sadece mobilde geçerli olan uygulama sayesinde, kullanıcılar Google arayüzünü terk etmeden içerikleri görebilecekler.

{% blocklink %}
[Daha Fazla](https://webrazzi.com/2020/12/30/google-yeni-kisa-videolar-sekmesi/)
{% endblocklink %}

### Haftanın İçerik Üreticisi

{% figure caption: "Dropbox Instagram Blog Yönlendirme Hikayeleri" %}
<div class="ratio-box" style="padding-bottom: 90.1315789%">
<img alt="Dropbox Instagram hikayeleri" class="lazyload" data-src="/assets/img/dropbox-hikayeler.jpg">
</div>
{% endfigure %}

Bu haftanın beğenilen içerik üreticisi Dropbox. Marka, Instagram sayfasındaki hikayelerde kullanıcılarına yanıtı şaşırtıcı olan sorular soruyor ve daha fazlası için Swipe Up ile bloguna yönlendiriyor.

{% blocklink %}
[Daha Fazla](https://www.instagram.com/stories/highlights/17853544589306990/?hl=en)
{% endblocklink %}

Okuduğunuz için teşekkürler. Hala izlemediyseniz Boston Dynamics robotlarının dansına [göz atın](https://www.youtube.com/watch?v=fn3KWM1kuAw).

{% notice %}
## Hey!
Medyanot bülteni için içerik ve kaynak önerilerinizi [Google Drive dosyamıza](https://docs.google.com/spreadsheets/d/1PCEDWQJGaGNxii0fJQQM9KXUIX0q351pkJ0j54eNePs/edit?usp=drive_web&ouid=104308408560275161827) ekleyebilirsiniz. Bültenin formatı, içerikleri gibi konulardaki daha kapsamlı görüşleriniz için [mailimizden](mailto:medyanotblog@gmail.com) bizimle iletişime geçebilirsiniz.
{% endnotice %}